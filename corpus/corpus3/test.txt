198419Kao i obično, lice Emanuela Goldštajna, Narodnog Nepri-jatelja, blesnu na ekranu. Tu i tamo u publici začu se šištanje. Sitna žena sa kosom boje peska oglasi se cikom straha pome-šanog sa gađenjem. Goldštajn je bio otpadnik i disident koji je nekada davno (koliko davno, niko nije mogao tačno da se seti) bio jedna od vodećih ličnosti Partije, gotovo na nivou samog Velikog Brata, a onda se upustio u kontrarevolucionarne aktiv-nosti, bio osuđen na smrt i onda na tajanstven način pobegao i nestao. Programi Dva minuta mržnje razlikovali su se iz dana u dan, ali nije bilo nijednog u kojem Goldštajn nije imao glav-nu ulogu. On je bio praizdajnik, prvi koji je opoganio čistotu Partije.  Svi  potonji  zločini  protiv  Partije,  sve  izdaje,  činovi  sabotaže, jeresi, devijacije, poticali su neposredno iz njegovih učenja. Negde tamo, on je bio i dalje živ i smišljao svoje zavere: možda s druge strane mora, pod zaštitom stranih gospodara, možda čak – kako se povremeno govorkalo – u nekom skro-vištu u samoj Okeaniji.Vinstonova dijafragma je bila zgrčena. On nikada nije mo-gao da vidi Goldštajnovo lice bez bolne mešavine emocija. Bilo je  to  suvonjavo  jevrejsko  lice,  sa  velikim  čupavim  oreolom  bele kose i jarećom bradicom – pametno lice, a opet nekako imanentno  odvratno,  s  nekom  vrstom  senilne  glupavosti  u  dugom uskom nosu, blizu čijeg su kraja bile nasađene naočari. Podsećalo je na lice ovce, a i glas mu je podsećao na blejanje. Goldštajn je iznosio svoj uobičajeni otrovni napad protiv dok-trina  Partije  –  napad  toliko  preteran  i  izopačen  da  je  i  dete  moglo da ga prozre, a opet dovoljno uverljiv da ispuni čoveka brigom zbog slutnje da bi drugi ljudi, manje trezveni od vas, mogli tome da podlegnu. On je vređao Velikog Brata, prokazi-vao diktaturu Partije, zahtevao momentalni mirovni sporazum sa Evroazijom, zalagao se za slobodu govora, slobodu štampe, slobodu okupljanja, slobodu misli, histerično ridao zbog izdaj-stva počinjenog prema revoluciji – i sve to brzim višesložnim rečima u govoru koji je bio neka vrsta parodije na uobičajeni
Džordž Orvel20stil partijskih govornika, a sadržao je čak i reči iz novogovora: štaviše, više reči iz novogovora nego što bi bilo koji član Partije obično koristio u stvarnom životu. I sve to vreme, da ne bi bilo nikakve  sumnje  u  stvarnost  koju  je  pokrivalo  Goldštajnovo  slatkorečivo trabunjanje, iza njegove glave na teleekranu mar-širale su beskrajne kolone armije Evroazije – stroj za strojem stamenih muškaraca sa bezizražajnim azijatskim licima, koji su dolazili do površine ekrana i iščezavali, da bi ih zamenili drugi, istovetni kao oni. Tupo ritmičko marširanje vojničkih čizama bilo je zvučna podloga za Goldštajnovo blejanje.Mržnja nije potrajala ni trideset sekundi, a nekontrolisani usklici besa oteli su se polovini ljudi u prostoriji. Samozado-voljno  ovčije  lice  na  ekranu  i  zastrašujuću  moć  evroazijske  vojske iza njega bilo je previše teško podneti: osim toga, prizor Goldštajna ili čak i pomisao na njega automatski su izazivali strah i gnev. On je bio predmet mržnje konstantniji od Evro-azije ili Istazije, jer kada je Okeanija ratovala protiv jedne od tih Sila, generalno je bila u miru sa drugom. Ali čudno je bilo to da iako su svi Goldštajna mrzeli i prezirali, iako su svakog dana i hiljadu puta dnevno, na platformama, teleekranima, u novinama, knjigama, njegove teorije bile pobijane, razbijane, ismevane,  razotkrivane  javnom  mnjenju  kao  bedno  đubre,  što  su  i  bile  –  uprkos  svemu  tome,  činilo  se  da  njegov  uticaj  nimalo ne jenjava. Uvek je bilo novih lakovernika koji su čekali da ih on zavede. Nije bilo dana a da Policija misli ne raskrinka uhode  i  sabotere  koji  su  postupali  po  njegovim  uputstvima.  On je bio zapovednik ogromne tajne armije, podzemne mreže zaverenika  posvećenih  rušenju  Države.  Bratstvo,  tako  joj  je  navodno bilo ime. Takođe se šaputalo o strašnoj knjizi, zbirci svih jeresi, koju je Goldštajn napisao i koja je tu i tamo u potaji kružila. Bila je to knjiga bez naslova. Ljudi su je pominjali, ako su to uopšte činili, jednostavno kao knjigu. Ali za takve stvari je čovek mogao da zna samo zahvaljujući nejasnim glasinama.
198421Ni Bratstvo ni knjiga nisu bili tema koju bi ijedan običan član Partije pominjao ako je ikako mogao to da izbegne.U drugom minutu Mržnja je narasla do mahnitosti. Ljudi su  skakali  gore-dole  na  svojim  mestima  i  vikali  iz  sve  snage  u pokušaju da priguše izluđujuće blejanje koje je dopiralo sa ekrana.  Sitna  žena  sa  kosom  boje  peska  poprimila  je  svetlo-ružičastu boju, a usta su joj se otvarala i zatvarala kao u ribe na suvom. Čak je i O’Brajenovo široko lice bilo rumeno. On je sedeo veoma pravo na svojoj stolici, snažna prsa su mu se nadimala i drhtala kao da odoleva naletu talasa. Tamnokosa devojka iza Vinstona počela je da viče: „Svinjo! Svinjo! Svinjo!“, i  najednom  je  uzela  teški  Rečnik  novogovora  i  bacila  ga  na  ekran. Rečnik je pogodio Goldštajna u nos i odbio se; glas je neumoljivo mleo dalje. U jednom lucidnom trenutku Vinston je shvatio da viče zajedno sa drugima i silovito udara petom o prečku stolice. Ono grozno u vezi sa Dva minuta mržnje nije bila  činjenica  da  je  čovek  morao  da  glumi,  već,  naprotiv,  da  nije  nikako  mogao  izbeći  da  se  tome  pridruži.  Posle  trideset  sekundi sva gluma bi postala nepotrebna. Jeziva ekstaza straha i osvetoljubivosti, želje za ubistvom, torturom, razbijanjem lica maljem,  kao  da  je  prožimala  čitavu  grupu  ljudi  poput  elek-trične struje, pretvarajući sve protivno njihovoj volji u ludake koji vrište iskrivljenih lica. A opet, bes koji su ljudi osećali bio je apstraktno, neusmereno osećanje koje je moglo da prelazi s  jednog  predmeta  na  drugi  kao  plamen  let-lampe.  Stoga  u  jednom  trenutku  Vinstonova  mržnja  nije  ni  bila  usmerena  na Goldštajna, već, suprotno tome, na Velikog Brata, Partiju i Policiju misli; a u takvim trenucima njegovo srce je kucalo za usamljenog, ismejanog jeretika na ekranu, jedinog čuvara istine i razuma u svetu satkanom od laži. A opet, već sledećeg trenutka on bi se sjedinio s ljudima oko sebe, i sve što se go-vorilo o Goldštajnu izgledalo mu je istinito. U tim trenucima se njegovo potajno gnušanje prema Velikom Bratu pretvaralo
Džordž Orvel22u  obožavanje,  a  Veliki  Brat  kao  da  se  uzdizao,  nevidljiv,  ne-ustrašiv  zaštitnik,  da  stane  kao  stena  pred  hordama  Azije,  i  Goldštajn je, uprkos svojoj izolaciji, bespomoćnosti i sumnji koja je pokrivala samo njegovo postojanje, izgledao kao neki zlokobni  čarobnjak,  sposoban  da  pukom  snagom  svog  glasa  razori strukturu civilizacije.Bilo je moguće, čak, u pojedinim trenucima, prebaciti volj-nim činom sopstvenu mržnju tamo ili amo. Iznenada, uz nasil-ni trud s kojim čovek otrgne glavu od jastuka kada ima noćnu moru,  Vinston  je  uspevao  da  prenese  svoju  mržnju  s  lica  na  ekranu na tamnokosu devojku iza sebe. Žive, divne halucinacije bleskale su u njegovom umu. Premlatio bi je do smrti gumenim pendrekom. Vezao bi je golu za kolac i načičkao strelama kao Svetog Sebastijana. Silovao bi je i zaklao u trenutku vrhunca. Štaviše, bolje nego ranije, on je shvatao zašto je mrzi. Mrzeo ju je zato što je bila mlada, lepa i bespolna, zato što je želeo da spava s njom i nikad to neće učiniti, zato što je oko njenog slat-kog, vitkog struka, koji kao da je pozivao da ga obgrlite rukom, bila samo odvratna crvena lenta, agresivni simbol čednosti.Mržnja je dosegla vrhunac. Goldštajnov glas se pretvorio u pravo ovčije blejanje, i lice mu se načas promenilo u fizionomiju ovce. Onda se fizionomija ovce stopila s figurom evroazijskog vojnika koji kao da je napredovao, ogroman i strašan, uz štek-tanje mašinke, i činilo se da iskače iz površine ekrana, tako da su se neki ljudi u prvom redu trgli unazad na svojim sedištima. Ali u istom trenutku, izmamivši dubok uzdah olakšanja od svih, neprijateljska figura se pretopila u lice Velikog Brata, crne kose, crnog brka, ispunjenog snagom i tajanstvenim mirom, toliko ogromno da je gotovo prekrilo ceo ekran. Niko nije čuo šta Ve-liki Brat govori. Bilo je to samo nekoliko reči ohrabrenja, onih reči koje se izuste u larmi bitke, pojedinačno nerazaznatljive, ali puko  njihovo  izgovaranje  uspostavlja  poverenje.  Onda  je  lice  Velikog Brata ponovo izbledelo, i umesto njega videla su se tri slogana Partije ispisana masnim velikim slovima:
198423RAT JE MIRSLOBODA JE ROPSTVONEZNANJE JE MOĆAli činilo se da je lice Velikog Brata još nekoliko sekundi ostalo zadržano na ekranu, kao da je svima na očnim jabuči-cama utisnuto isuviše živo da bi se odmah izgubilo. Sitna žena kose boje peska bacila se preko naslona stolice ispred sebe. Sa drhtavim mrmljanjem koje je zvučalo kao „Izbavitelju moj!“, pružila je ruke prema ekranu. Onda je zagnjurila lice u šake. Bilo je očigledno da izgovara molitvu.U tom trenutku čitava grupa ljudi zapevala je duboko, sporo i ritmično „V-B!... V-B!“ – iznova i iznova, veoma sporo, sa dugom stankom između „V“ i „B“ – teškim mrmljanjem, ne-kako neobično divljačkim, tako da se činilo da čovek iza toga čuje  udaranje  bosih  tabana  i  pulsiranje  tam-tama.  Nastavili  su s tim možda čak i trideset sekundi. Bio je to refren koji se često  čuo  u  trenucima  neodoljivih  emocija.  Delom  je  to  bila  neka  vrsta  himne  mudrosti  i  veličanstvenosti  Velikog  Brata,  ali  i  dalje  uglavnom  čin  samohipnoze,  namernog  davljenja  svesti sredstvima ritmičke buke. Vinstonova utroba kao da se ohladila. Za vreme Dva minuta mržnje on nije mogao da ne učestvuje u opštem delirijumu, ali taj neljudski napev „V-B!... V-B!“ uvek ga je ispunjavao užasom. Naravno da je pevao sa ostalima:  nešto  drugo  bi  bilo  nemoguće.  Skrivanje  osećanja,  kontrolisanje  lica,  postupanje  poput  svih  ostalih,  sve  su  to  bile instinktivne reakcije. Ali postojao je razmak od nekoliko sekundi kada je izraz u njegovim očima mogao sasvim realno da ga oda. I upravo se u tom trenutku dogodilo nešto značajno – ako se zaista dogodilo.Načas  je  uhvatio  O’Brajenov  pogled.  O’Brajen  je  ustao.  Skinuo  je  naočari  i  sada  ih  je  ponovo  stavljao  na  nos  svojim  karakterističnim pokretom. Ali u deliću sekunde oči su im se srele, i to je bilo dovoljno da Vinston shvati – da, shvatio je to!
Džordž Orvel24– kako O’Brajen misli isto što i on. Razmenjena je očigledna poruka. Kao da su se njihova dva uma otvorila i misli su tekle iz jednoga u drugi kroz njihove oči. „Uz tebe sam“, kao da mu je O’Brajen govorio. „Tačno znam šta osećaš. Znam sve o tvom preziru, tvojoj mržnji, tvom gađenju. Ali ne brini, na tvojoj sam strani!“ A tada je blesak spoznaje nestao i O’Brajenovo lice je bilo neodgonetljivo kao i sva druga.To je bilo sve, i on već više nije bio siguran da li se dogodilo. Takvi incidenti nikada nisu imali nastavak. Samo su u njemu održavali uverenje, ili nadu, da su i drugi pored njega neprija-telji Partije. Možda su glasine o ogromnim zaverama podzemlja ipak  bile  tačne  –  možda  je  Bratstvo  uistinu  postojalo!  Bilo  je  nemoguće,  uprkos  beskrajnim  hapšenjima,  priznanjima  i  smaknućima, biti siguran da Bratstvo nije jednostavno običan mit. U nekim danima je verovao u njega, u nekima nije. Nije bilo nikakvih dokaza, samo kratkotrajnih pogleda koji su mogli da znače sve i ništa: delova razgovora koje je načuo, bledih škra-botina na zidovima toaleta – jednom, čak, kad su se srela dva neznanca, mali pokret šakom koji je izgledao kao da je mogao biti signal prepoznavanja. Sve je to bilo nagađanje: sasvim je moguće da je on sve to samo umišljao. Vratio se u svoj odeljak ne pogledavši ponovo u O’Brajena. Pomisao da preduzme ne-što nakon njihovog trenutnog kontakta pala mu je na pamet. Bilo bi to nezamislivo opasno sve i da je znao kako da postupa s tim. Na sekundu, dve sekunde, zgledali su se dvosmisleno, i tu je bio kraj priče. Ali čak je i to bio događaj vredan pamćenja, u samoći u kojoj je čovek morao da živi zaključan.Vinston se pribra i uspravi u sedećem položaju. Podrignu. Džin mu se dizao iz želuca.Oči su mu se ponovo fokusirale na stranicu. Ustanovio je da je, dok je sedeo i bespomoćno vunovlačario, isto tako i pisao, kao da je to radio automatski. I više to nije bio isti onaj skučeni, nespretni rukopis kao ranije. Pero mu je sladostrasno klizilo preko glatkog papira, ispisujući velikim, urednim slovima:
198425DOLE VELIKI BRATDOLE VELIKI BRATDOLE VELIKI BRATDOLE VELIKI BRATDOLE VELIKI BRATiznova i iznova, ispunivši polovinu stranice.Nije mogao da ne oseti napad panike. Bilo je to apsurdno, pošto ispisivanje tih konkretnih reči nije bilo opasnije od prvo-bitnog čina započinjanja dnevnika, ali načas je bio u iskušenju da iscepa naružene stranice i sasvim odustane od tog pregnuća.Međutim, nije to učinio, zato što je znao da je beskorisno. Da li je napisao DOLE VELIKI BRAT ili se uzdržao da to ne napiše, nije ni bilo važno. Da li će on nastaviti sa dnevnikom ili ne, nije ni bilo važno. Policija misli će ga svejedno uhvatiti. Počinio je – svejedno bi počinio, čak i da nije koristio pero na papiru – osnovni zločin koji je u sebi sadržao sve druge. Zlo-misao, tako su to nazivali. Zlomisao se nije mogla večito kriti. Mogli ste neko vreme uspešno da izvrdavate, čak i godinama, ali pre ili kasnije oni bi vas uhvatili.Uvek je to bilo noću – hapšenja su se neizostavno obavljala noću. Iznenadno buđenje, gruba ruka koja vam drmusa rame, svetla koja vam blešte u oči, krug smrknutih lica oko kreveta. U  ogromnoj  većini  slučajeva  nije  bilo  suđenja  niti  izveštaja  o  hapšenju.  Ljudi  su  jednostavno  nestajali,  uvek  preko  noći.  Ime bi vam izbrisali iz registara, svaki podatak o svemu što ste ikada uradili bio bi izbrisan, vaše nekadašnje postojanje bilo bi poništeno i onda zaboravljeno. Bili biste prognani, uništeni: isparili biste,to je bila uobičajena reč.Na trenutak ga obuze neka vrsta histerije. On poče da piše žurno, neuredno:streljaće me briga me pucaće mi u potiljak briga me dole ve-liki brat uvek ti pucaju u potiljak briga me dole veliki brat...
Džordž Orvel26On se uspravi na svojoj stolici, donekle postiđen zbog sebe samog,  pa  spusti  pero.  Sledećeg  trena  žestoko  se  trgnu.  Na  vratima se začu kucanje.Već! Sedeo je nepomično kao miš, u jalovoj nadi da će po-setilac, ko god to bio, možda otići posle jednog pokušaja. Ali ne, kucanje se ponovi. Najgore od svega bilo je odlagati. Srce mu je tuklo kao doboš, ali lice mu je, zahvaljujući dugotrajnoj navici, verovatno bilo bezizražajno. On ustade i teškim kora-kom pođe prema vratima.