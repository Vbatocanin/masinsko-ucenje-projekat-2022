LJUDIStanovnici našeg sveta
Šta se dešava kad se rađa manje dece?Stopa ukupnog fertiliteta predstavlja broj dece koji jedna žena rodi tokom svog života. Najočiglednije fizičko ograničenje u vezi s rađanjem jeste trajanje reproduktivnog razdoblja (od do-bijanja prve menstruacije do menopauze). Uzrast kad devojčice dobijaju prvu menstruaciju smanjen je sa sedamnaest godina, što  je  bilo  u  predindustrijskim  društvima,  na  trinaest  ili  čak  manje godina u današnjim zemljama Zapada, a početak meno-pauze je malčice produžen, tek nešto iznad pedeset godina. To znači da sada prosečno trajanje reproduktivnog razdoblja žene iznosi  trideset  osam  godina  u  poređenju  s  otprilike  trideset  godina u tradicionalnim društvima.Tokom reproduktivnog razdoblja, žena doživi trista do četi-risto ovulacija. Pošto svaka trudnoća isključuje deset ovulacija i pošto na svaku trudnoću mora da se oduzme još pet do šest ovulacija zbog produženog perioda dojenja, maksimalna stopa fertiliteta iznosi oko dvadeset četiri živorođene dece. Kada se uračunaju i blizanačke trudnoće, ukupan broj može da premaši dvadeset četiri, što potvrđuju istorijski podaci o ženama koje su imale više od tridesetoro dece.  Međutim,  maksimalne  stope  fertiliteta  u  društvima  u  kojima se ne primenjuje kontrola rađanja uvek su bile mnogo
Brojevi ne lažu20niže od navedenih, iz raznih razloga: spontani pobačaji, mr-tvorođene  bebe,  neplodnost  i  prerana  smrt  trudnica  i  majki  koje umru brzo posle porođaja. Sve to smanjuje maksimalne stope  fertiliteta  u  populacijama  širom  sveta  na  sedmoro  do  osmoro dece; zapravo, upravo su te stope bile uobičajene na Stopa naglog opadanja fertiliteta u Aziji upore|enju sa stabilnom stopom u AfriciIran                NigerijaKina               MaliJu`na Koreja      Kongo
Ljudi21svim  kontinentima  u  poznom  devetnaestom  veku,  u  delovi-ma Azije do pre dve generacije, a još su prisutne u zemljama podsaharske Afrike. U Nigeru, na primer, prosečan broj dece je  7,5  (što  je  daleko  ispod  željenog;  žene  u  toj  zemlji  žele  da  imaju  u  proseku  devetoro  dece!).  Ali  čak  je  i  u  tom  regionu  stopa ukupnog fertiliteta – mada i dalje visoka – pala na petoro do šestoro dece u većini zemalja podsaharske Afrike, dok je u ostalim delovima sveta stopa fertiliteta datih populacija sada umereno visoka, niska ili ekstremno niska. Kretanje ka smanjenju stope fertiliteta počinje u različitim razdobljima, i to ne samo u različitim regionima nego i unutar njih samih: Francuska je i te kako prednjačila u odnosu na Itali-ju, Japan u odnosu na Kinu, a komunistička Kina je naposletku uvela  drastične  mere  i  dozvolila  rađanje  samo  jednog  deteta  u porodici. Na stranu ove tendencije, uzroci prirodne pojave nove, niže stope fertiliteta najčešće su isprepletani i kombina-cija su postepenog povećanja standarda života, mehanizacije poljoprivrednih poslova, uvođenje mašina koje zamenjuju rad ljudi i životinja, masovne industrijalizacije i urbanizacije, sve većeg broja zaposlenih žena u gradovima, dostupnosti univer-zitetskog obrazovanja, bolje zdravstvene službe, veći procenat beba koje prežive i penzija koje garantuje vlada. Istorijsko stremljenje ka kvantitetu pretvorilo se, ponegde naglo, u stremljenje ka kvalitetu. Naime, koristi od visoke stope fertiliteta (postignute na osnovu mera zaštite protiv mortaliteta novorođenčadi, za obezbeđivanje dodatne radne snage, osigu-ranja u starosti) počele su da slabe i zatim da iščezavaju, pa su porodice sa sve manjim brojem dece sada više ulagale u svoju decu i u poboljšanje njihovog kvaliteta života, počev od bolje ishrane (više mesa i svežeg povrća, više obroka u restoranima), zaključno s kupovinom sportskih automobila i letovanjima na dalekim tropskim plažama.  Kao što je obično slučaj u periodima društvenih tranzicija i tehničkih i tehnoloških tranzicija, onima koji su utirali put
Brojevi ne lažu22trebalo  je  više  vremena  da  dovrše  započetu  promenu,  dok  bi  pristalice  takvih  promena  proces  dovršavali  za  samo  dve  generacije. U Danskoj se promena stope fertiliteta, od visoke do niske, odvijala tokom dva veka, a u Švedskoj je trajala sto sedamdeset  godina.  Nasuprot  tim  zemljama,  stopa  fertiliteta  u Južnoj Koreji je za samo trideset godina pala s više od šest, kolika  je  bila  ranije,  na  nivo  kojim  se  ne  obnavlja  stanovni-štvo, a u Kini je stopa plodnosti pala sa 6,4, kolika je bila 1962. godine, na 2,6 u 1980. godini, i to čak pre uvođenja „politike jednog deteta“. No rekord drži Iran. Kad je 1979. godine zba-čen monarh, ukinuta monarhija i ajatolah Homeini se vratio iz  izgnanstva  da  uspostavi  teokratiju,  stopa  fertiliteta  bila  je  u proseku 6,5; ali 2000. godine pala je na nivo kojim se samo obezbeđuje obnavljanje stanovništva i otada i dalje pada.Stopa fertiliteta kojom se stanovništvo obnavlja jeste ono što populaciju održava na stabilnom nivou. Iznosi 2,1, a uz to mora da se uračuna udeo devojčica koje neće preživeti do uzrasta kad postaju sposobne za rađanje. Nijedna zemlja nije uspela da pad stope fertiliteta zaustavi na onom nivou kojim se obezbeđuje obnavljanje  stanovništva  i  postigne  da  broj  stanovnika  bude  nepromenljiv. Sve više ljudi živi u društvima u kojima stopa fertiliteta  ne  obezbeđuje  obnavljanje  stanovništva.  Četrdeset  procenata ljudi od ukupnog broja ljudi na svetu je 1950. godine živelo u zemljama u kojima je stopa fertiliteta bila iznad šestoro dece, a prosek je otprilike bio petoro dece; 2000. godine samo pet procenata globalne populacije živi u zemljama u kojima je stopa fertiliteta veća od šestoro dece, a srednja vrednost (2,6) približavala se nivou kojim se stanovništvo samo obnavlja. Do 2050. godine, skoro tri četvrtine ljudi živeće u zemljama s iz-razito niskom stopom fertiliteta, što znači smanjenje ukupnog broja stanovnika. Ta  bezmalo  globalna  promena  dala  je  izuzetno  bitne  po-sledice, u demografskom, ekonomskom i strateškom smislu. Značaj Evrope je umanjen (1900. u Evropi je živelo osamnaest
Ljudi23procenata  ukupnog  svetskog  stanovništva,  a  2020.  živi  samo  9,5 procenata), a Azija je doživela uspon (2020. godine u njoj živi  šezdeset  procenata  ukupnog  svetskog  stanovništva).  No  regionalne visoke stope fertiliteta jamče da će skoro sedamde-set pet procenata svih beba rođenih narednih pedeset godina, između 2020. i 2070, biti rođeno u Africi.  Šta budućnost donosi zemljama čija je stopa fertiliteta pala ispod  nivoa  kojim  se  samo  obnavlja  stanovništvo?  Ako  na-cionalne  stope  fertiliteta  ostanu  blizu  nivoa  stope  kojom  se  održava  broj  stanovnika  (stopa  koja  nije  niža  od  1,7),  onda  postoji šansa da se u budućnosti trend preokrene (u Francuskoj i  Švedskoj  stopa  fertiliteta  bila  je  1,8  u  2019.  godini).  Takav  preokret malo je verovatan onda kad stope padnu ispod 1,5. U Španiji, Italiji i Rumuniji 2019. godine bila je rekordno niska stopa fertiliteta od 1,3, a u Japanu, Ukrajini, Grčkoj i Hrvatskoj stopa iznosila je 1,4. Postepeno smanjenje broja stanovnika (sa svim društvenim, ekonomskim i strateškim posledicama) čini se da je i budućnost Japana i mnogih evropskih zemalja. Do sada  nijedna  državna  politika  povećanja  nataliteta  nije  dala  rezultate vredne pomena, pa je jedino rešenje za sprečavanje smanjenja stanovništva primiti migrante – ali sva je prilika da se to neće dogoditi.
Najbolji pokazatelj kvaliteta života? Pogledajmo mortalitet novorođenčadiKad tragamo za merama koje najbolje otkrivaju kvalitet ljud-skog života, tada se ekonomisti – uvek spremni da sve svedu na  novac  –  najradije  oslanjaju  na  vrednost  bruto  domaćeg  proizvoda po stanovniku (BDP) ili na dohodak. Obe mere su upitne. Bruto domaći proizvod se povećava u društvu u kome ima sve više nasilja što iziskuje pojačan policijski nadzor, veće ulaganja u mere bezbednosti i češće bolničko staranje. Prose-čan  dohodak  ne  saopštava  nam  ništa  o  stepenu  ekonomske  nejednakosti ili o društvenoj mreži podrške dostupnoj poro-dicama u nepovoljnom ekonomskom položaju. I pored toga, dotične mere daju prilično solidnu procenu zemalja i njihovo rangiranje. Teško da bi iko radije živeo u Iraku (gde je 2018. godine nominalni bruto domaći proizvod bio oko šest hiljada dolara)  nego  u  Danskoj  (iste  godine  bruto  domaći  proizvod  bio je oko šezdeset hiljada dolara). Prosečni kvalitet života je nesumnjivo veći u Danskoj nego u Rumuniji; istina, obe zemlje su u Evropskoj zajednici, ali je u Danskoj dohodak sedamdeset pet procenata viši nego u Rumuniji.Od  1990.  godine,  kao  najčešća  alternativa  ovim  merama  koristi se indeks ljudskog razvoja (HDI), mera koja obuhvata
Ljudi25više  pokazatelja,  promenljivih,  a  smišljena  je  s  namerom  da  pruži  bolji  kriterijum  procene  kvaliteta  života.  Dakle,  mera  obuhvata očekivani životni vek, obrazovanje (osnovno, srednje i očekivano dalje školovanje i postotak upisa), te bruto nacio-nalni dohodak po stanovniku – ali (što ne iznenađuje) tesno ih povezuje s prosečnim bruto domaćim proizvodom po sta-novniku, pa time poslednju promenljivu ne čini baš valjanom merom kvaliteta života jer je preopširna. Moj  izbor  mere  kvaliteta  života,  mere  s  jednom  jedinom  promenljivom kojom se brzo i jasno poredi kvalitet života jeste mortalitet dece: broj umrle dece tokom prve godine života na hiljadu rođenih beba. Mortalitet dece je toliko moćan pokazatelj jer je nemoguće da stopa bude niska ako ne postoji: spoj određenih presudnih uslova koji definišu dobar kvalitet života – bar načelno; dobar zdravstveni  sistem,  a  konkretno,  odgovarajuća  prenatalna,  Stopa mortaliteta novoro|en~adi Broj umrlih beba na 1000 ro|enih Finska Island Slovenija Japan UK SAD Rusija  Nigerija Somalija Sijera Leone
Brojevi ne lažu26perinatalna  i  neonatalna  nega;  adekvatni  i  higijenski  životni  uslovi; pristup porodica u nepovoljnom položaju društvenoj podršci. A sve se to zasniva na relevantnom državnom i privat-nom ulaganju, na infrastrukturi i takvim prihodima zahvaljuju-ći kojim ljudi mogu da pristupe uslugama i da ih koriste. Jedna jedina promenljiva, stoga, obuhvata brojne, gotovo univerzalne preduslove  nužne  za  preživljavanje  u  najkritičnijem  periodu  života: u prvoj godini.Mortalitet  novorođenčadiu  predindustrijskim  društvima  bio je svugde surovo visok: u zemljama zapadne Evrope i u Sje-dinjenim Američkim Državama 1850. godine stopa smrtnosti bila je vrlo visoka, dvesta do trista umrlih beba (to jest, svako peto  do  svako  treće  dete  ne  bi  preživelo  prvih  365  dana).  U  zemljama Zapada je do 1950. godine prosečna stopa smanjena na 35 do 65 umrlih beba (jedna od dvadeset beba umrla bi u prvoj  godini  života),  a  u  bogatim  zemljama  sada  su  najniže  stope  ispod  pet  smrtnih  slučajeva  (jedna  od  dvesta  beba  ne  doživi svoj prvi rođendan). Ako isključimo minijaturne drža-ve – od Andore i Angvile do Monaka i San Marina – u grupu manjih država u kojima je stopa mortaliteta beba niža od pet umrlih na ukupno hiljadu rođenih spada otprilike trideset pet zemalja, od Japana (dve umrle na hiljadu rođenih) do Srbije s petoro umrlih, pa otud zemlje u kojima je stopa mortaliteta još niža pokazuju zašto ova mera ne može da se koristi za po-jednostavljeno rangiranje bez uzimanja u obzir obuhvatnijeg demografskog stanja i uslova u zemlji.Zemlje s najnižim mortalitetom tek rođene dece uglavnom su male (imaju manje od deset miliona stanovnika, a najčešće do  pet  miliona).  Zatim,  to  su  zemlje  s  najhomogenijim  dru-štvima (Japan i Južna Koreja u Aziji, u Evropi Island, Finska i Norveška), a u većini tih zemalja stopa rađanja je vrlo niska. Jasno je da je mnogo veći problem dospeti do vrlo niske stope mortaliteta  novorođenčadi,  i  održati  je  niskom,  u  većim  he-terogenijim društvima u kojima je više migranata koji dolaze
Ljudi27iz ne tako bogatih država, kao i u zemljama s višom stopom rađanja. Upravo zato je islandsku stopu mortaliteta beba (tri na  hiljadu  rođenih)  vrlo  teško  postići  u  Kanadi,  gde  stopa  smrtnosti beba iznosi pet beba na hiljadu, a broj stanovnika u Kanadi je sto puta veći nego na Islandu. Uz to, Kanada godišnje primi otprilike isto onoliko pridošlica (iz velikog broja zemalja, a  uglavnom  iz  društava  s  niskim  primanjima  u  Aziji)  koliko  je  ukupno  stanovnika  na  Islandu.  Iste  te  činjenice  utiču  i  na  Sjedinjene Američke Države, ali u njima na relativno visoku stopu mortaliteta novorođenčadi (šestoro) bez sumnje utiče i veća ekonomska nejednakost (kao uostalom i na stopu u Ka-nadi, mada u manjoj meri). U  tom  smislu,  smrtnost  novorođenčadi  je  mnogo  selek-tivniji  pokazatelj  kvaliteta  života  od  prosečnog  primanja  ili  indeksa  ljudskog  razvoja.  I  pored  toga,  ovom  pokazatelju  su  potrebni uslovi koji moraju da budu ispunjeni da bi bio takav jer  ne  postoji  nijedna  mera  koja  je  potpuno  zadovoljavajuća  formula za tačno procenjivanje kvaliteta života u nekoj državi. Ono što je nesumnjivo jeste da je smrtnost dece i dalje nedo-pustivo  visoka  u  desetak  zemalja  podsaharske  Afrike.  Stopa  smrtnosti (više od šezdeset umrlih beba na hiljadu rođenih) u tim zemljama jednaka je stopi u Zapadnoj Evropi pre stotinak godina. A to i te kako rečito govori o dubini jaza koji ove države moraju da premoste da bi stigle razvijene ekonomije.

MILUTIN MILANKVIĆ
Milutin Milanković (Dalj, 28. maj 1879 — Beograd, 12. decembar 1958) bio je srpski matematičar, astronom, klimatolog, geofizičar, građevinski inženjer, doktor tehničkih nauka, kao i popularizator nauke i fizičar.
Vanredni profesor primenjene matematike bio je od 1909. do 1920. godine (osim 1914—1918), dok je kao redovni profesor nebeske mehanike radio od 1920. do 1955. (osim 1941—1945) na Univerzitetu u Beogradu. Bio je dekan Filozofskog fakulteta školske 1926/27, pionir u raketnom inženjerstvu, potpredsednik SANU u tri mandata počev od 1948, dopisni član JAZU u Zagrebu od 1925, direktor Astronomske opservatorije u Beogradu od 1948. do 1951, član i reosnivač Komisije 7 za nebesku mehaniku Međunarodne astronomske unije od 1948. do 1953. itd.
Milanković je dao dva fundamentalna doprinosa nauci. Prvi doprinos je „Kanon osunčavanja Zemlje” koji karakteriše sve planete Sunčevog sistema. Drugi doprinos je teorijsko objašnjenje Zemljinih dugotrajnih klimatskih promena uzrokovanih astronomskim promenama njenog položaja u odnosu na Sunce; danas poznato kao Milankovićevi ciklusi. Ovo objašnjava pojavu ledenih doba tokom geološke prošlosti Zemlje, kao i klimatske promene na Zemlji koje se mogu očekivati u budućnosti.
Milutin Milanković je osnovao planetarnu klimatologiju izračunavanjem temperaturskih uslova u gornjim slojevima Zemljine atmosfere, kao i temperaturske uslove na planetama unutrašnjeg Sunčevog sistema (Merkuru, Veneri i Marsu), te Zemljinom prirodnom satelitu — Mesecu. Pored toga, Milanković se u geofizici smatra koautorom teorije tektonskih ploča, i to sa svojim radom Pomeranje Zemljinih obrtnih polova.
Milanković je kao autor ili koautor registrovao osam patenata, koje je u periodu 1905—1933. podnosio u različitim državama. Tokom profesorske karijere ostao je veran svom prvom životnom pozivu — građevinarstvu, pa je radio kao konstruktor, statičar i supervizor na celom nizu građevinskih objekata od armiranog betona širom Jugoslavije. Tako je i većina patenata vezana za ovu oblast.

ĐERDAP
Nacionalni park Đerdap je najveći nacionalni park u Srbiji, nalazi se u severoistočnom delu Srbije, na samoj granici sa Rumunijom. Prateći tok Dunava, prostire se u dužini od 100 kilometara njegove desne obale, od Golupca do Karataša kod Kladova, gde se prostiru zone sa različitim režimom zaštite objekata prirode, spomenika kulture, faune i vegetacije reliktnih vrsta.
Ukupna površina Nacionalnog parka iznosi 93.968 hektara, a zaštitnom zonom obuhvaćeno je 63.786,48 ha. Osnovni prirodni fenomen ovog područja je grandiozna Đerdapska klisura kroz koju protiče reka Dunav.
Obuhvata uzani šumoviti brdsko-planinski pojas, širine 2 do 8 km uz Dunav, koji se izdiže iznad Dunava od 50 do 800 metara nadmorske visine.
Nacionalni park Đerdap, takođe, nazivaju i rečnim nacionalnim parkom, budući da značajan deo Đerdapa čini Dunav, a najveću i najdužu klisuru probojnicu u Evropi, čudesna Gvozdena vrata, samoniklom botaničkom baštom i najvećim evropskim arheološkim muzejom u prirodi.
Specifičan istorijski razvoj, vrlo povoljna đerdapska klima, složena mreža klisura, kanjona i dubokih uvala, ovaj prostor izdvajaju kao jedinstven evropski rezervat tercijarne flore, vegetacije i faune.

DANILO KIŠ - DELA
Svoje prve radove je objavio 1953. godine i to su:
    Oproštaj s majkom. – Omladinski pokret. XII: 3 (1. april 1953) 4.
    Sjutra. – Pjesma o Jevrejki: motiv iz 1941. – Susreti. I: (3. april 1953) 147.
    Odjek iz djetinjstva . – Omladinski pokret. XII: 10 (15. jul 1953) 7.
    Susret s majkom u jesen. – "Kraju mog djetinjstva...". – Zapisi na listu. – Polet. I: 4 (1953) 222-223.
    Crveni bik. – Susreti. I: 7-8 (1953) 465-466.
Kao student, objavljivao je pesme, eseje, pripovetke i prevode sa mađarskog, ruskog i francuskog jezika, najviše u Vidicima u čijem je uredništvu bio od oktobra 1957. godine do aprila 1960. godine.
Njegov prvi roman, „Psalm 44“, nastao je 1955. godine, a potom i „Mansarda“, 1960. godine. Njegova prva objavljena knjiga sadrži u jednom tomu romane Psalm 44 i Mansarda.
Roman „Bašta, pepeo“ je prvo značajnije prozno delo Danila Kiša, objavljeno 1965. godine u Beogradu. Nastalo je za vreme njegovog boravka u Strazburu, gde je radio kao lektor za srpskohrvatski jezik od 1962. godine do 1964. godine. U to vreme nastali su i njegovi prevodi Lotreamona, Verlena, Kenoove Stilske vežbe i pesme Endre Adija. Knjiga priča Rani jadi, objavljena je 1970. godine u Beogradu i predstavlja začetnu knjigu Porodičnog ciklusa.
Roman „Peščanik“ objavljen je 1972. godine i dobio je NIN-ovu nagradu koju je nekoliko godina kasnije Kiš vratio. Iste godine je objavio zbirku eseja „Po-etika“. Kao lektor za srpskohrvatski jezik, Kiš je radio na Univerzitetu u Bordou 1974. godine kada je izašla druga knjiga zbirke „Po-etika“ (intervjui). „Grobnicu za Borisa Davidoviča“ čine sedam poglavlja jedne zajedničke povesti, a objavljena je 1976. godine u Beogradu i Zagrebu. Krajem te godine počeli su napadi na knjigu, navodno zbog plagijata. Napadi traju mesecima. Posle kraćih polemičkih odgovora 1977. godine Kiš je napisao „Čas anatomije“. Iste godine, za Grobnicu Borisa Davidoviča dobio je nagradu Ivan Goran Kovačić. Esejističko-polemički spis „Čas anatomije“ objavljen je 1978. godine. Godinu dana kasnije, za tu knjigu je dobio nagradu Željezare Sisak. Od jeseni 1979. godine živeo je u Parizu i četiri godine je radio kao lektor na Univerzitetu u Lilu. Za svoj celokupni književni rad, Kiš je 1980. godine dobio francusku književnu nagradu Grand aigle d`or de la ville de Nice. Sabrana dela (Djela Danila Kiša) objavljena su 1983. godine u deset tomova u Beogradu i Zagrebu. Za zbirku pripovedaka „Enciklopedija mrtvih“ Kiš je dobio Andrićevu nagradu 1984. godine, a 1986. godine je dobio nagradu Skender Kulenović. Izabrana dela, proza u sedam knjiga izašla je 1987. godine u Beogradu i Sarajevu. Te godine je dobio Sedmojulsku nagradu. Godinu kasnije, 1988. godine, izabran je za dopisnog člana SANU i dobio je dve značajne međunarodne književne nagrade: u Italiji Premio letterario Tevere i u Nemačkoj Preis des Literaturmagazins. Iste godine je dobio i Avnojevu nagradu. Američki PEN dodelio mu je 1989. godine nagradu Bruno Schulz Prize.
Danilo Kiš je umro u Parizu 15. oktobra 1989. godine. Sahranjen je u Beogradu po pravoslavnom obredu.
Njegova posthumna izdanja iz 1990. godine su:
    Život, literatura (eseji, razgovori, deo rukopisne zaostavštine), delo je izdato u Sarajevu.
    Gorki talog iskustva (intervjui), delo je izdato u Sarajevu.
Godinu dana kasnije, u Beogradu je objavljena knjiga Pesme i prepevi.
U knjizi Porodični cirkus 1993. godine objavljene su, hronološkim redom, tri knjige Kišovog autobiografskog ciklusa: Rani jadi, Bašta, pepeo i Peščanik.
Njegova nedovršena knjiga priča Lauta i ožiljci izdata je 1994. godine u Beogradu, a tekstovi iz zaostavštine Skladište izlaze 1995. godine na šezdesetogodišnjicu Kišovog rođenja. Sabrana dela Danila Kiša objavljena su 1995. godine u četrnaest tomova i prevedena su na sve značajnije svetske jezike.
