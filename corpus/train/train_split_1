Ponovo u Tamogi13U Mimohodu  senki  se  posebno  isticao  sklad  forme  i stila, što sam odonda pokušavao da postignem u pi­sanju. Isto tako, značaj likova u naraciji još jedna je od mojih ljubavi koje povezuju i ukazuju na to da je svrha pisanja  i  staviti  se  u  tuđu  kožu.  Završivši  ove  redove,  ugledao  sam  sa  svog  prozora  šleper  koji  plovi  Senom  pored ostrva Sen Marten, uz obalu seoceta Vetej, i gubi se  na  sledećem  meandru  reke,  tik  uz  Moneovu  staru  kuću. Odlično poznajem tok Sene i unapred znam da će kasnije, blizu Ruana, proći pored Floberovog muzeja u Kroaseu, na putu ka ušću, i uploviti u more, pa nakon mnogo  sati  i  talasa  pristati  uz  obalu  Tamoge,  koja  je  mnogo puta bila obala smrti.H. R. 19. novembar 2007.
I PRIČA O MORTESU
Bilo je to krajem septembra, kada je počinjala da se na­zire jesenja letargija, sati su već proticali sporije a vreme se zaglavilo kao tužne vode plimne močvare Tamoge. „Neki  putnik“,  rekli  su  ili  pomislili,  ne  mnogo  zainteresovani,  svi  oni  (dosadni  i  lenji  ljudi)  koji  su  se  predveče skupljali na stanici, videvši ogroman kofer a zatim i niskog muškarca, komično iskrivljenog, koji je pokušavao da ga vuče po peronu. „Balegar“, našalio se neko iz grupe, kako bi podstakao zamrlu konverzaciju. Gledali  su  ga  još  nekoliko  trenutaka  no  niko  se  nije  potrudio da doda komentar, svi su bili blago bezvolj­ni i nostalgični nakon što su videli kako se voz gubi u beskonačnoj kiši. Taj čovek, taj stranac, možda nikada nije saznao za­što je izabrao tu varoš. Ili je, zapravo, nije izabrao on; u pitanju je bila slučajnost, sudbina, bila je to njegova dobra ili zla sreća, fatalni trenutak.
18Mimohod senkiKasnije smo saznali da je u varoši trebalo da se nađe sa nekom ženom i da je ona – još uvek mlada, gotovo lepa, izgledom nalik na skorašnju udovicu – bila nje­gova svastika; od Kardone, načelnika policije, čuli smo priču o begu, o ludačkoj ljubavnoj epizodi; čuli smo i to (ona, svastika, naširoko se ispovedila inspektoru, oža­lošćena ali mirna, ponosna na svoju ljubav, pitoma i na kraju u neverici, ravnodušna već prema svemu i prema svima) da se zove Mortes, i da je bio trgovački putnik, da je bio na pragu četrdesete, da je imao suprugu i pe­toro  dece,  besprekornu  prošlost,  sve  sasvim  obično  i  prozaično, deprimirajuće. Međutim, delovalo je kao da je on, Mortes, najnetajanstveniji čovek na svetu, stigao u ovo mesto sa jednim jedinim ciljem – da nam priredi naizgled apsurdnu šaradu.Za  nas,  za  našu  radoznalost,  sve  je  počelo  jednog  septembarskog  utorka,  početkom  jeseni,  na  dan  njegovog dolaska. Sa prozora vagona druge klase Mortes će  posmatrati  peron  šiban  kišom,  izbledeli  natpis  sa  imenom stanice, s gotovo izbrisanim T i M, na kojem je neobično stajalo A.OGA.*, posmatraće nejasan ho­rizont oblaka i krovova. Mora da je pomislio, tada, da je mesto dovoljno tužno za njegove namere. Ono što ga je nateralo da u poslednjem trenutku siđe verovatno je bio umor, apatija, izvesnost da nije nikada ranije bio u tom selu; uverenje da neće biti prepoznat, da nije ranije vukao po ulicama Tamoge svoj nerazdvojni kožni kofer, da nije prikazao po njenim radnjama svoj profesionalni * Od Ahogam (šp.) = guši. (Prim. prev.)
Priča o Mortesu19osmeh; isto tako i sigurnost i olakšanje zbog saznanja da  se  ovde  nije  oslonio  ni  na  jedan  šank  pored  uobičajene usedelice, da bi pričao o trakama i dugmadi uz suzdržanu  strast  i  zaverenički  osmeh  čoveka  s  nečasnim  predlogom.  Verovatno  je  i  to  što  ga  je  privukla  situacija u selu, blizina granice (u to ćemo posumnjati kasnije, kada stigne žena), možda je od početka računao na kolektivnu glupost i radoznalost, na naš nedostatak oštroumnosti,  iako  nijedna  od  ovih  pretpostavki  nije  dovoljna  da  objasni  kraj  ove  pripovesti,  ako  uopšte  i  bude imala kraj. Ne može se odbaciti ni mogućnost da je  bio  lud  ili  uplašen.  Ili  se  možda  sam  upleo  u  svoju  igru, u nemoguću laž u koju je želeo da veruje. On,  Mortes,  stigao  je  u  Tamogu,  kao  što  smo  već  rekli, početkom jeseni, jednog tužnog i kišovitog dana. I  mada  je  bio  sa  nama  svega  nekoliko  sati,  živo  ga  se  sećamo, naročito nakon poslednjih događaja, i mnogi tvrde da su ga videli, da su razmenili nekoliko reči sa njim. Imao je dar da se preobražava jer ga svako pamti drugačijeg,  no  moguće  je  da  smo  svi  u  pravu:  veseo,  stidljiv, spadalo, drzak, pun poštovanja, ciničan, grub, ljubazan,  bio  je  sve  to  i  šta  god  bismo  o  njemu  rekli.  Na kraju nam preostaju zadivljenost i nemogućnost da ispričamo ovu priču, jer su reči u ovom slučaju stvarnije od događaja, a priču vredi ispričati kada reči ne mogu iscrpeti  njen  smisao.  Slobodni  smo  i  da  zamislimo  i  dodelimo brojne, kontradiktorne, mračne osobine tom strancu,  prilično  niskom,  prilično  mršavom,  prilično  nespretnom, koji je izabrao Tamogu kao scenu za svoju predstavu.  Taj  čovek,  Mortes,  predstavlja  samo  reči  i
20Mimohod senkimaglovitu sliku koja počinje da bledi u sećanju: široko i sivo lice, izbrisanih crta, bledunjav, kao umazan bla­tom; crvene oči i usta – ožiljak, monoton i nazalan glas koji  bi  povremeno  prasnuo  u  grlenu  tutnjavu  vode  u  cevima; običan čovek koji je nosio – nimalo elegantno ali  ni  preterano  nemarno  –  izgužvano  braon  odelo  i  preveliki mantil. Takav dolazi on, Mortes, u naša sećanja i  takvim  mora  da  ga  je  od  prvog  trenutka  video  don  Elio, šef stanice. „Čovek  se  navikne  na  svakakva  čuda,  pogotovo  u  mojim godinama i na jednoj graničnoj stanici kao što je ova“, reći će stari don Elio. „Ali taj čovek mora da je bio  blesav,  malouman.  Recite  i  sami:  došao  je  vozom  od devetnaest i petnaest, koji je tog popodneva stigao gotovo  na  vreme.  A  ovde  se  uvek  zadrži  pet  minuta,  dovoljno. Dao sam znak za pokret i ugledao tog čoveka, tačno ispred mene, kako je skočio sa sedišta i potrčao ka hodniku sa koferom. Sišao je kada je voz već krenuo. Rasejanost? Dobro, čujte: samo pola minuta pre toga, čovek je spokojno gledao kroz prozor. Gledao je putni­ke, pogledao je mene, gledao je stanicu, mirno pušio, kao  da  je  krenuo  negde  drugde;  potpuno  nezainteresovan za to što se stanica zove Tamoga, sa poprilično velikim natpisom njemu tik ispred nosa. Čuo je zvono kao  da  zvoni  za  misu,  pa  zatim,  u  poslednjoj  sekundi, žurno iskočio iz voza u pokretu, sa koferom i svim ostalim. Zamalo da polomi vrat. Da ste ga samo videli: stajao je nasred perona, kao pao s neba, ukrućen kao neko strašilo.“
Priča o Mortesu21U  svakom  slučaju,  nije  stajao  kao  ukopan  zauvek:  potražio je glavna vrata i izašao na kišu, na drski vetar Tamoge. Taksisti koji su se dosađivali u svojim vozilima ispred stanice bez nade su ga gledali kako prelazi trg, prezrivim pokretom ruke odbija usluge nosača kofera, kreće  se  vukući  kofer  prema  linijskom  autobusu  parkiranom pod platanima. Seo je pored retkih putnika u razdrndani autobus, nezainteresovano posmatrao kišu i trgić, platane s kojih se slivala voda, pozamašan natpis, tik uz put, na kojem je crvenim slovima pisalo „Dobro došli u Tamogu!“, sve dok Manko Gomes, kondukter, nije stao pred njega. Gomes tvrdi da je stranac delovao kao  da  je  tek  prezdravio,  ili  da  je  umoran,  kao  posle  bolnice ili dugačkog puta. Obrisao je lice maramicom i otresao rukom ramena, natopljena kišom. Pitao je za cenu karte, koliko je daleko varoš. Sa olakšanjem je primio odgovor, kao da žuri i da su tri kilometra razdaljine manje zlo. Pregledao je kartu, kao da je ružičasti papirić, na kojem piše „Autobuske usluge / Tamoga – Stanica ili suprotan smer“, dostojan pažnje. Nakon duže pauze podigao je pogled da upita:– Možda biste vi mogli da mi preporučite... neki hotel ili pansion gde ne odseda previše grinja ili buva – sme­šio se kondukteru.„Preporučio sam mu hotel London“, ispričao je Go­mes. „Ne znam zašto, dopao mi se taj tip. Možda zato što je bio drugačiji od putnika koji dolaze ovamo. Jer mi  je  dao  novac  u  levu  ruku,  nije  se  zapanjio  videvši  moj patrljak, prihvativši sasvim prirodno da konduk­teru može da fali ruka ili noga sve dok mu se niko ne
22Mimohod senkiprovuče  bez  karte.  Zatim  mi  je  rekao  ’Hvala’,  zalepio  lice uz prozorsko staklo i sve vreme gledao u močvaru delte, sve dok nismo ušli u varoš.“Odseo je u Londonu, upisao je svoje ime i kompletne podatke  u  knjigu  gostiju,  izdržao  neprikladan  pogled  donje  Milagors,  koja  je  po  običaju  sedela  uspravna  i  plela na svom tronu – invalidskoj stolici – iza pulta na recepciji.  (Sentimentalni,  kakvi  smo,  neki  od  nas  su  sumnjali da je donja Milagros držala hotel ne samo da bi  svim  stanovnicima  Tamoge  pokazala  svoju  snagu  i  sposobnost, da nipošto nije nekakav invalid i da nikada ne bi prihvatila nečije sažaljenje, već i zbog potajne nade da  će  se  njen  muž  jednoga  dana,  hrabar  iz  nostalgije,  usuditi da se vrati u Tamogu. Muž ju je ostavio usred medenog  meseca,  kada  je  povredila  kičmu,  uplašen  onim što mu se spremalo: bez novca i zaposlenja, i ne mogavši  da  i  jedan  dan  duže  trpi  nesnosan  karakter  svoje  žene,  mora  da  je  u  trenutku  panike  i  lucidnosti  video  svoju  paklenu  budućnost.  U  to  vreme  su  živeli  pored portugalske četvrti, u kući koja je bila vlasništvo ujaka  donje  Milagros,  jednog  starog  neženje,  škrtog  i  ekstravagantnog, koji je obećao da će sve svoje nasled­stvo ostaviti sestričini ako ga bude pazila do smrti – kao i svi starci, u svojoj želji da što duže poživi, kao da je sebi namenio sporu i napornu smrt – mada je za života odlučno odbio da joj dâ i jednu jedinu paru. Bilo je to zlo  vreme.  Jednog  običnog  jutra  muž  se  pozdravio  s  njom, kao i svakog drugog dana, nerado i uz uobiča­jen, usiljeni osmeh. „Idem do luke. Stigao je neki engleski brod“, rekao je. Bilo je to poslednji put da je donja
Priča o Mortesu23Milagros čula glas svog muža. Nadugo zatim umro je starac, kao da je samo čekao da muž njegove sestričine pobegne kako bi u miru sklopio oči. Ona je, sa novcem od nasledstva, odlučila da se upusti u hotelijerske vode, ne obraćajući pažnju na one koji su je savetovali da živi od izdavanja u najam. Od tada, radoznala i na oprezu, donja Milagros sve vreme provodi u predvorju hotela, prikovana  za  svoju  invalidsku  stolicu  nadom  i  starim  predosećajem – ako muž odluči da se jednoga dana vrati, možda će odsesti u Londonu, neoprezan kao i većina stranaca, privučenih kosmopolitskim imenom hotela, ne sluteći da ih očekuje davno udata mumija, što plete i para osvetu – ispitujući do granica nepristojnosti sve putnike koji pristignu, pokušavajući da im uporedi lica sa crtama koje su već počele da blede u starim obrisi­ma sećanja, ili možda, prosto, pokušavajući da pogodi koliko su solventni.)Tako je, dakle, Mortes izdržao ubod pogleda donje Milagros,  zatražio  jednokrevetnu  sobu  sa  kupatilom,  rekao da ne zna koliko će dugo ostati u Tamogi. „Jedan dan, dva, ili nedelju dana. U zavisnosti od toga kako se budu odvijale stvari“, rekao je popunivši formular. „A možda ću ostati i ceo život“, dodao je, namignuvši starici, pokušavajući da se našali, što ona nije umela da ceni. Zatim sledi iscrpan izveštaj Alsidesa, jednog od brojnih  kumčića  donje  Milagros.  Alsides,  usukan  u  svoje  uobičajeno crno odelo, smrknut i snishodljiv kao i uvek, sa svojim afektiranim pokretima ženskog petka, pažlji­vo  iznijansirane  retorike  starog  učenika  bogoslovije,  bleštave, naparfemisane i ulickane glave, pojavio se da
24Mimohod senkipreuzme kofer, nakon mlakog servilnog insistiranja, i povede gosta do odgovarajuće sobe, na prvom spratu. „Kofer je bio težak kao da su u njemu bile knjige ili olovo, ili mrtav čovek“, morao je da pretera Alsides. – Tako. Možete ga ostaviti na krevetu – zamolio je Mortes. Nije delovao nezadovoljan sobom, malom i senovi­tom, smeštenom u zadnjem delu hotela. Raširio  je  izbledelu  zavesu  i  provirio  kroz  prozor.  Na sasvim maloj visini mogao je da vidi tlo prekriveno barama  i  gomilom  đubreta,  i  ispred  jednospratnice  i  barake Portugalaca; a nešto dalje – ogolela brda, išibana vetrom, i mirnu, sivu vodu koja liže horizont. Zatim je nekoliko puta obišao sobu, iz predostrožnosti prešao rukom po poderotini na tapetama očekujući da tu pronađe leglo grinja ili nešto još gore. Otvorio je orman,  gurnuo  u  njega  glavu  i  jednim  udarcem  ruke  izvukao tužni arpeđato iz metalnih vešalica koje su unutra visile. Nastavio je detaljno da pregleda: otišao je do kupatila, pustio vodu iz vodokotlića, ustuknuo začuvši potmulo  grgotanje  vode,  upalio  svetlo,  posmatrao  se  nekoliko sekundi u ogledalu i prešao prstima po obra­zima, kao da oseća potrebu da se dodirom uveri da ima nekoliko dana staru bradu. Na kraju, pustio je vodu iz česme na lavabou.– Nema tople vode – rekao je, sa izrazom lica čoveka koji je upravo otkrio prevaru.– Samo ujutru – uzdahnuo je Alsides, kome je dosa­dilo da već osam godina ponavlja istu stvar.

PROBOJ SOLUNSKOG FRONTA
Solunski front u Prvom svetskom ratu je nastao kao pokušaj Saveznika da pomognu Srbiji u jesen 1915. protiv združenog napada Nemačke, Austrougarske i Bugarske. Ekspedicija je došla prekasno i u nedovoljnom broju da spreči pad Srbije, a ekspedicija je bila otežana unutrašnjom političkom krizom u Grčkoj (Nacionalna šizma). Na kraju je stvoren stabilan front, koji se prostirao od albanske obale Jadranskog mora do reke Strume, u kom su se međunarodne savezničke snage borile sa Centralnim silama. Solunski front je ostao prilično stabilan, uprkos lokalnim akcijama, sve do velike savezničke ofanzive 14. septembra 1918, koja je rezultovala kapitulacijom Bugarske i oslobođenjem Srbije. Poginuli vojnici na frontu su sahranjeni u sklopu srpskog vojničkog groblja na Zejtinliku u Solunu.
Tokom proteklih devet meseci, Srbija je pokušavala da obnovi svoje oslabljene armije i poboljša stanje sa zalihama. Uprkos velikim naporima, srpska vojska je bila za samo 30.000 ljudi veća nego na početku rata (oko 225.000) i još uvek nije bila dobro opremljena. Iako su Velika Britanija i Francuska govorile o ozbiljnijoj vojnoj pomoći Srbiji, ništa nije urađeno sve dok već nije bilo kasno. Kada je Bugarska započela mobilizaciju, Francuzi i Britanci su poslali dve divizije da pomognu Srbiji, ali su kasno stigle u grčki grad Solun. Delimični razlog za ovo odlaganje su bila sukobljena mišljenja u grčkoj vladi o ovom ratu.
Prema Srbiji su krenule bugarska, nemačka i austrougarska vojska, sve pod komandom feldmaršala August fon Makenzena, koje su ukupno brojale oko 500.000 ljudi. Nemci i Austrougari su započeli svoj napad 5. oktobra masovnom artiljerijskom pripremom, koju su sledile prelasci preko reka Save i Dunava. Zatim je 11. novembra bugarska vojska napala iz dva pravca, jednim sa severa prema Nišu, a jednim sa juga prema Skoplju. Bugarska vojska je bila velika i brzo se probila kroz slabije srpske snage koje su pokušavale da zaustave njeno napredovanje. Zbog bugarskog proboja, pozicija Srbije je bila beznadežna; njena glavna vojska na severu zemlje bi ili bila okružena i primorana na predaju ili bi morala da pokuša da se povuče.
Srpska vojska tokom povlačenja preko Albanije
Vojvoda Putnik je naredio povlačenje na jug i zapad prema Crnoj Gori i Albaniji. Vreme je bilo loše, kao i putevi, a vojska je morala da pomogne desetinama hiljada civila koji su se povlačili sa njom. Ukupno je oko 125.000 srpskih vojnika stiglo do obale Jadranskog mora, došli su brodovi (na izričitu intervenciju ruskog cara Nikolaja Drugog Romanova) i ukrcalo se na francuske i ostale savezničke transportne brodove koji su ih prevezli na brojna grčka ostrva (većina je otišla na Krf), pre nego što su poslani za Solun. Vojvoda Putnik je morao biti nošen tokom celog povlačenja i umro je malo više od godinu dana nakon toga u bolnici u Francuskoj.(Umro u Nici 1917. godine)
Francuske i britanske divizije su krenula na sever od Soluna krajem novembra pod komandom francuskog generala Morisa Saraja. Međutim, britanskim divizijama je naređeno iz Londona da ne prelaze grčku granicu, tako da su Francuzi sami krenuli prema reci Vardar. Njihovo napredovanje je bila ograničena pomoć odstupajućoj srpskoj vojsci, pošto je bugarska vojska morala da skoncentriše veće snage na južnom krilu da bi se nosila sa ovom pretnjom. Do polovine decembra, general Saraj je zaključio da je povlačenje neophodno zbog odlučnih bugarskih napada na njegovo položaje.
Ovo je bila skoro potpuna pobeda za Centralne sile. Železnica od Berlina do Istanbula je konačno otvorena, i, kao rezultat, Nemačka je bila u mogućnosti da pomogne svom slabijem savezniku, Osmanskom carstvu. Jedini nedostatak pobedi je bilo povlačenje srpske vojske, koja je ostala organizovana i bila je spremna za borbu nakon samo šest meseci.

ALAN TJURING
Alan Matison Tjuring (engl. Alan Mathison Turing; London, 23. jun 1912 — Češir, 7. jun 1954) bio je engleski matematičar, logičar i kriptograf. Smatra se ocem modernog računarstva — napravio je koncept algoritama koji se danas koristi u svetu, i računanja pomoću Tjuringove mašine, formulišući danas široko prihvaćenu Tjuringovu verziju Čerč-Tjuringove teze, naime, da svaki praktični računarski model ima ili ekvivalentne mogućnosti Tjuringovoj mašini, ili njegove mogućnosti predstavljaju podskup mogućnosti Tjuringove mašine.[3][4][5][6]
Svojim Tjuringovim testom, dao je značajan i provokativan doprinos debati koja se ticala veštačke inteligencije: da li će ikad biti moguće reći da je mašina svesna i da može da misli. Kasnije je radio u Nacionalnoj fizičkoj laboratoriji, a 1947. godine je prešao u Mančesterski univerzitet da radi, uglavnom na softveru, na mančesterskom Marku I, za koji se tada smatralo da je jedan od prvih pravih računara.
Tokom Drugog svetskog rata, Tjuring je radio u Blečli parku, britanskom kriptoanalitičkom centru, i bio je jedno vreme šef Hut-a 8, odeljenja zaduženog za nemačku mornaricu. Tjuring je razvio više tehnika za razbijanje šifara, uključujući metod bombe, elektromehaničku mašinu, koja je mogla da otkrije postavke Enigme.[7][8][9][10] Godine 1952, Tjuring je osuđen za delo „velike nepristojnosti“ (engl. Act of gross indecency) pošto je priznao da je bio u vezi sa muškarcem u Mančesteru. Bio je poslat na hormonsku terapiju. Tjuring je umro 1954. godine pošto je pojeo jabuku napunjenu cijanidom. Njegova smrt se smatra samoubistvom.

PROGRAMSKI JEZIK C
Nazivi promenljivih u programskom jeziku C mogu sadržati slova, brojeve ili simol _ ali ne smeju počinjati brojem. Primer imenovanja promenljive 'int abcd_1234;'.
Operator ^ je bitovski operator ekskluzivne disjunkcije, operatori | i & označavaju bitovske operatore disjunkcije i konjunkcije dok su operatori >> i << operatori šiftovanja bitova redom u desno i u levo.
Osnovni blok u programskom jeziku C je celina ograničena { i }. Telo funnkcije predstavlja jedan osnovni blok ali se osnovni blokovi mogu definisati i unutar drugih osnovnih blokova. Svaka naredba kontrole toka sadrzi svoj osnovni blok.
Pretprocesor ne koristi znanje o C jeziku. Analizira samo pretprocesorske direktive. Najčešće korišćene direktive su #include i #define. #include uključuje sadržaj druge datoteke #define zamenjuje neki tekst , makro, drugim tekstom. Makro može da sadrži i argumente
Korisnik definiše svoje tipove koristeći ključnu reč struct, i takvi tipovi se nazivaju strukturama. Svaka struktura zapravo predstavlja skup jedne ili više promenljivih čiji tip takođe mora biti jedan od tri nabrojana (elementarni, korisnički ili pokazivački). Strukture imaju sve mogućnosti kao elementarni tipovi, osim mogućnosti korišćenja operatora +, -, *, /, %, &, &&, |, ||, <, >, <<, >>, !, != i ?:, kao ni njihovih derivata +=, -=, ++, --, *=, >>=, itd. Operator dodele (=) je moguć, ali se dodela vrši „bajt po bajt”, što u slučaju dinamičke memorije nije dovoljno. Takođe, strukture uvode i još dva operatora: tačku — operator za pristup pojedinačnim elementima strukture (.) i „strelicu” — operator za pristup elementima strukture preko pokazivača na strukturu (strelica se zapravo sastoji od znaka minusa i znaka veće — ->).
Strukture, poput elementarnih tipova, mogu biti prosleđivane kao argumenti funkcija, mogu biti merene operatorom sizeof, biti odredište pokazivača itd.
'\n' je oznaka za novi red.